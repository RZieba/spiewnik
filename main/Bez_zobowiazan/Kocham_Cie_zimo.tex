\section{Kocham Cię zimo}
\begin{text}
Kocham Cię, Zimo, zimowa prostoto myślenia.\\
Piękna i naga jak prawda jest rzeźba terenu.\\
Żadnych rozstajów dróg, krętych wątpliwości,\\
skośną płaszczyzną dobrnę do Ciebie najprościej.

Cicho zapadam w międzypienne przestrzenie,\\
W śniegi dziewicze ucieczka, lot zapomnienia.\\
Z falą wdzięczności frunę na białe morze,\\
na fale dolin ze zmierzchem się położę.

Proste dziś są me bezdroża i drogi krzywe\\
w szlak oczywisty prowadzą nad czasu igliwiem.\\
Z pozapętlanej logiki jeszcze się wywikłam,\\
nim znów utonie w zdarzeniach ścieżka niezwykła.

Kocham Cię, Zimo, zimowa prostoto myślenia.\\
Piękna i naga jak prawda jest rzeźba terenu.\\
Żadnych rozstajów dróg, krętych wątpliwości,\\
skośną płaszczyzną dobrnę do Ciebie najprościej
\end{text}