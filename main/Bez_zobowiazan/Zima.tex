\section{Zima}
\begin{text}
Świat cały leży schowany\\
We wnętrzu białej ciepłej rękawicy\\
Pies na budzie w kryzie ze śniegu przybrany\\
Na gałązkach gawrony- kanonicy

A granatowe lasy są osiodłane\\
Polan jaskrawych blaskiem\\
Trzy świerki przed las na zwiady wysłane\\
Chyboczą srebrnym kaskiem

A w mieście błoto i błoto\\
A ja za twymi zimo włosami\\
Tęsknię nocami\\
I w niedzielę dopiero wyjeżdżam za miasto\\
Pociągiem rozpędzoną gwiazdą\\
Aby cię dotknąć zimo\\
Popatrzeć jak twój diadem świeci\\
I niech nasz pocałunek zimo\\
Gilem w lasy uleci
\end{text}