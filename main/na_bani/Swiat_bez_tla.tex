\tytul{Świat bez tła}{}{Na Bani}
\begin{text}
Za ostatnim gościem zasnuło się niebo\\
Okna zaszły mgłą, śnimy poza światem\\
Po którym znów jakaś się burza przelewa\\
Lecz my zostawiamy ją za drzwiami chaty

Świerkom-stróżom skrzydła anielskie opadły\\
Już z nie zdołają szarugi pokonać\\
I dziwnie maleje świat nagle pobladły\\
Pochyły horyzont przybliża się do nas

Rozmyty krajobraz zamazała mgła\\
Świat kurczy się do rzeczy najbliższych\\
Coraz bliższy nam jest ten świat bez tła\\
Powoli staje się dla nas wszystkim

Deszcz rozpiął sieci pomiędzy górami\\
Lecz my niejedną przetrwaliśmy powódź\\
Między Ochodzitej wyspą i Baraniej\\
Chatką jak arką w chmur żeglując morzu

Zegar zamiast stanąć zawisł w domyśle\\
Czasem nawet czas się kryje przed deszczem\\
Może woda bez nas wciąż upływa w Wiśle\\
Lecz nasz świat w tych paru się ścianach pomieścił

Rozmyty krajobraz zamazała mgła\\
Świat kurczy się do rzeczy najbliższych\\
Coraz bliższy nam jest ten świat bez tła\\
Powoli staje się dla nas wszystkim
\end{text}