\section{Zanim Elegia}
\begin{text}
Niewiele zostało i nie będzie więcej\\
Kart sztywny nad ranem, powietrze za gęste\\
Przyjść, usiąść, pobyć odejść, aby prędzej\\
I wzrok wbity w szybę, by zapomnieć resztę

Przeklęty będziesz po siódme pokolenie\\
Bo w siedmiu potach, siedem grzechów\\
I z siedmiu lat chudych zostanie na koniec\\
Z siódmego piętra, siedem łapczywych oddechów.

Osadza się pamięć w mrocznych zakamarkach,\\
Zawiesista gorycz i nuda wytrwała\\
Zasnąć nie pozwala czarnej kawy szklanka\\
I z ciemności w ciemność, następna kabała

Zacienione miejsca, uwaga na schodach\\
Być wyżej nad ziemią to tylko na haku\\
Myśl rozpaczliwa jak odwagi dodać\\
By w chwili ostatniej dołączyć do ptaków
\end{text}