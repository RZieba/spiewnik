\section{Mury Toledo}
\begin{text}
Było ich dwóch, oni dwaj przetrwali\\
jej dumne gesty, jej próżne kaprysy\\
jej spojrzenia z toledańskiej stali\\
zostali dwaj w cieniu cyprysów

lecz gdy ich klingi rozbłysnęły krzyżem\\
gdy przeciw sobie rzucili z pogardą\\
wszystko, co każdy z nich jej kiedyś przyrzekł\\
jeden z nich zamarł, z opuszczoną gardą

nagle zachwiały się mury Toledo\\
tak wokół niej zwinął się w spazmach\\
gdy zrozumiała, że chce tylko jego\\
przeklęła imię swe Esperanza

kiedy nadzieja wsiąkła w bruk miasta\\
które też miało serce z kamienia\\
jak dzwon gdy pęknie, w jednej chwili zgasła\\
stanęła tak niemo, że niemal jej nie ma

zerwały się struny napięte do granic\\
nikt już przez rzekę mostów nie przerzuci\\
a przecież zaraz pobiegła by za nim\\
nim szpada spadła i dosięgła bruku

jak potrzask wąskie stały się ulice\\
i tylko na dół schody ją wiodą\\
w tych murach nawet nie da się krzyczeć\\
z żadnym nie będzie i nie będzie sobą

nagle zachwiały się mury Toledo\\
tak wokół niej zwinął się w spazmach\\
gdy zrozumiała, że chce tylko jego\\
przeklęła imię swe Esperanza

kiedy nadzieja wsiąkła w bruk miasta\\
które też miało serce z kamienia\\
jak dzwon gdy pęknie, w jednej chwili zgasła\\
stanęła tak niemo, że niemal jej nie ma
\end{text}