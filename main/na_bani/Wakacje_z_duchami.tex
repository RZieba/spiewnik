\section{Wakacje z duchami (Na bani)}
\begin{text}
Niezbadaną tajemnicą pozostanie\\
I ukrytym przeznaczeniem górskich dróg\\
Czemu choćbyś nie chciał znaleźć się na bani\\
I tak w końcu cię zaniosą pod ten próg

Światłem z okna do wrót baru prowadzeni\\
Tak za nos nas niepojęte siły wodzą\\
W zakrzywionej szlak przebiega tu przestrzeni\\
Bo do knajpy zawsze dziwnie nam po drodze

\vin Wylejcie piwa łyk na mój górski grób\\
\vin Gdy po raz ostatni na szlaku zabłądzę\\
\vin Dopóki z wami będę pił - będę żył\\
\vin Jeszcze wakacje z duchami wam urządzę

W górach wyżej wznoszą się szklanice\\
Nieludzką ręką napełniony kufel już\\
Tu whisky przekracza ostatnią granicę\\
Nieodpartą moc ma wino w drodze do ust

Dajcie ognia geniusze ziemi wody i powietrza\\
Niechaj wystrzeli duch z butelki po dżinnie\\
Życzeń brak - oprócz flaszki niczego nam nie trza\\
Niech ten radosny duch w nas nigdy nie ginie

Wylejcie piwa łyk na mój górski grób\\
Gdy po raz ostatni na szlaku zabłądzę\\
Dopóki z wami będę pił - będę żył\\
Jeszcze wakacje z duchami wam urządzę

Wylejcie piwa łyk na mój górski grób\\
Gdy po raz ostatni na szlaku zabłądzę\\
Dopóki z wami będę pił - będę żył\\
Jeszcze wakacje z duchami wam urządzę

A ty co nie dajesz wiary w siłę przyciągania baru\\
Spróbuj w barze zajrzeć za horyzont zdarzeń\\
Tam zobaczysz to wyraźnie zapisane w kuflu na dnie\\
Że i twoja przyszłość warzy się w browarze
\end{text}