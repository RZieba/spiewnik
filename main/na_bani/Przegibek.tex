\section{Przegibek}
\begin{text}
Pierzaste bryzgi światła przesiane\\
Przez świerków niezłomne gałęzie\\
Trzymają nas w szachu od rana\\
A wiatr nas w górach uwięził

Ostatnie gorące spojrzenie słońca\\
Przelewa się jeszcze po szczytach\\
A świerszcz obłąkany pobrzmiewa przez drzewa\\
Melodią niepospolitą

Wtulony w las Przegibek się gibie\\
Na obie strony przełęczy\\
A słońce uchodzi za góry dla których\\
Niejeden z nas dziś się zmęczył

Posłuchaj jak wołają przestrzenie\\
Posłuchaj co mówią góry\\
Odszukaj swoje gwiazdy na niebie\\
I śpiewom wiatru zawtóruj

Traw zapachami daj się omamić\\
Ku Bani wyciągnij ręce\\
A ona odpowie tobie bez słowa\\
Szybciej zabije ci serce

Wtulony w las Przegibek się gibie\\
Na obie strony przełęczy\\
A słońce uchodzi za góry dla których\\
Znów jutro się trochę pomęczysz

Wtulony w las Przegibek się gibie\\
Na obie strony przełęczy\\
A słońce uchodzi za góry dla których\\
Nie raz jeszcze zechcesz się zmęczyć
\end{text}