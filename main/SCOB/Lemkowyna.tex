\section{Łemkowyna}
\begin{text}
Dusza moja kamienna i serce z kamienia.\\
I oczy zmrożone granitami szczytów.\\
Zimne echo ulicy odbija kroki\\
I kolana chłodzi posadzka kościoła...

\vin I cóż mi powiesz Panienko Przeczysta- jarzębino,\\
\vin Ikono leśna- przydrożna leszczyno?\\
\vin Czegóż mnie nauczysz pod drewnianym dachem,\\
\vin Płomykiem lampki drżącym, bukowym zapachem?

Dłonie moje stalowe i nerwy ze stali.\\
Zimna porcelana, błyszczący widelec.\\
Nawet krzyż na ścianę wykrojony z blachy\\
I żelaznym gwoździem przybity do muru...

Nigdy nie zrozumie waszych ciepłych dłoni\\
I drewnianych łyżek nasiąkniętych zupą.\\
Twarz przytulam do belek, lecz ukłon- do progu.\\
I wracam do siebie żelazną koleją...
\end{text}