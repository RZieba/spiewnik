%%
%% Author: bartek.rydz
%% 28.05.2018
%%
% Preamble
\tytul{Deszczowa piosenka}{}{Robert Kasprzycki}
\begin{text}
    niebo błękitnie - brudno - smutne\\
    wiosna się zachłystuje latem\\
    i deszczem płacząc maj się kończy\\
    kwitną kałuże mokrym kwiatem

    zieleń ubrana w groszki rosy\\
    krople na palce nanizane\\
    pachną jesienią twoje włosy\\
    kiedy wybiegasz na spotkanie

    ich kasztanowy ciepły połysk\\
    jest niby renet złotych koszyk\\
    październikowo się uśmiechasz\\
    wrześniowym słońcem lśnią ci oczy

    i chociaż wokół wszędzie wiosna\\
    miasto się deszczem zazielenia\\
    jesień we włosach miastem kroczy\\
    pod twoim parasolem z cienia

    lecz to nie do mnie biegniesz teraz\\
    i mijasz deszczem roześmiana\\
    więc znów nie czuję nic prócz chłodu\\
    a deszcz to tylko mokra ściana

    w brudnym jak łza molochu miasta\\
    znów szarość się rozpaczą staje\\
    znów szklana góra słów wyrasta\\
    gładka jak ta z dziecięcych bajek

    i tylko chłód na moich wargach\\
    co roztańczoną nitką spływa\\
    jest bezszelestną skargą serca\\
    palącą w piersi jak pokrzywa
\end{text}
\begin{chord}

\end{chord}